Afrikaanse kortverhalekuns is al so vroeg as die ontstaan van die kuns betrokke by die sosio-politieke omstandighede en situasie van Suid-Afrika, en het al meer begin toeneem vanaf die 1970's. Vanaf vroeë Afrikaanse letterkunde blyk dit duidelik dat daar deur die skrywers kommentaar gelewer word op die sosio-politieke stand waarin hulle en hul landsgenote hulself vind. Mens vind hierdie kommentaar meestal in die ruimte waarin die verhaal afspeel en dan verder in hoe die verhoudings tussen rasse groepe deur die skrywer vertolk word. Beide hierdie agtergronde vind egter verder plaas in die post-koloniale stand wat Suid-Afrika in was en steeds in is.
a
Die Afrikaanse kortverhalekuns sluit, soos deur die vraag aan ons gestel vereis, alle kortverhaal werke wat in Afrikaans geskryf is in. Dit, verder met die tydraamwerk wat gegee word, naamlik die post-koloniale situasie van Suid-Afrika, en die toenemende betrokkenheid vanaf die 1970's, is die agtergrond waarteen hierdie vraag dus aangespreek moet word.
a
Dit is belangrik om in ag te neem dat enige skryfstuk in enige tyd deur die tydsgees en spesifieke omstandighede  waarin dit plaasvind beïnvloed word omdat dit die ruimte is waarin hierdie skryfstuk(of kortverhaal) geskryf is. Aangesien die skrywer in 'n sekere tydstip leef en dus skryf, heers daar dikwels spesifieke idees en neigings in hul werke. Geen skrywer is dus totaal onafhanklik van die mileu waarin hulle hulself bevind nie.
a
Verduidelik hoedat die Afrikaanse kortverhaalkuns reeds oor baie jare “betrokke” is by die sosio-politieke situasie in die land en hoedat hierdie betrokkenheid toegeneem het sedert die 1970's.
a
Dit is vir doeleindes van hierdie opdrag belangrik om die verhoudings tussen swart en wit in die verhale te analiseer om die sosio-politieke betrokkenheid van die kortverhale te sien. Die verhoudings wat deur die skrywers in hul kortverhale in gewerk is sluit aan by die kommentaar wat hulle maak oor die sosio-politieke stand van die ruimte waarin hulle hulself bevind, en waarteen hul verhale gevolglik afspeel.
a
Die volgende verhale sal dus deel maak van die bespreking :  Werkstaking by die kleigat (46), Droogte (70), Die hotel (154), Voorgevoel (236,) Die sendeling se dood (268) en Agterplaas (276).
a
Gedurende die 1960's en 1970's het Afrikaanse skrywers al meer bewus geraak van die sosiale toestand van ons land, wat onregverdig was teenoor die onderdrukte swart burgers in Suid-Afrika, weens die destydse regering se apartheidsbeleid. Skrywers se ontevredenheid met hierdie sosio-politieke toestand het gevolglik al meer duidelik geword in hul skryfwerke en het hulle dus deur hul skryfwerke baie betrokke geraak by die kritisering van hierdie beleide van die NP regering.
a
Aan die hand van die gestelde kriteria waaraan hierdie vrae beantwoord moet word, kyk ons eerstens na die ruimte waarin hierdie verhale afspeel. In al hierdie kortverhale word daar duidelik verwys na die verskille in ras van die betrokke karakters in elke verhaal.
a
Kyk ons vlugtig na sommige van die kortverhale as voorbeeld, in "Werkstaking by die Kleigat" deur Toon van den Heever handel dit oor die verhaal van twee seuntjies, 'n wit en 'n swart seun, se spelery een middag, wat op 'n werkstaking eindig omdat die swart seuntjie se drome gekniehalter word deur die wit seun se sieninge oor die swart seun. Hierdie verhaal dien as 'n anekdote wat ook die makro-vlak situasie in Suid-Afrika beskryf het tydens die skryf van hierdie kortverhaal. In die 1960's, kort na die verhaal geskryf is, was swartmense erg onderdruk deur Afrikaners en hulle apartheidsbeleid. Die sosio-politiese stand tydens die tyd word dus aangespreek deur die verhaal, en so raak die verhaal ook betrokke daarby.
a
Verder in "Droogte" deur Jan Rabie word daar ook direk verwys na twee mans, die een wit en die ander swart, wat 'n huis bou. Na afloop van die verhaal bou die witman homself toe binne sy huis en isoleer homself van die swar tman wat help bou het aan die huis. Hierdie dien as metafoor wat die sosio-politieke situasie in die land beskryf, naamlik hoe Afrikaners hulself afgesonder en geisoleer het van die res van die mense in die land.
a
Die rol van die ruimte in die kortverhale is dus tweeledig.
a
Eerstens is dit om deel te vorm van die kommentaar wat die skrywers probeer lewer oor die sosio-politieke stand in die land. Dit is dus die boodskap wat die skrywer deur die skryfstuk wil probeer uitlig. Die idee dat skryfwerk ons moet blootstel aan die sosio-politieke omstandighede om ons en hoe dit onderdrukking moet aantoon en kritiseer het sinoniem geraak met "betrokke kuns". Betrokke literatuur het dus al meer in die 1970's en 80's begin handel oor kritiek teen die regering en die apartheidsbeleid en bedeling.
a
Tweedens verwys die rol van ruimte in die kortverhale ook na die ruimte waarin die skrywers hulself bevind het. Dit het 'n groot effek op dit wat die skrywers skryf omdat dit as hoofrede dien vir dit wat hulle deur hulle skryfwerk kritiseer. Die sosio-politieke toestand van post-koloniale Suid-Afrika en na die implementering van Apartheid is waaroor die skrywers skryf en metafories na verwys. 
a
Die verhoudings in die kortverhale word beklemtoon in die verhale om deel te maak van die kritiek wat die skrywers het teen die sosio-politieke omstandighede toe hulle die verhale geskryf het. Die verhoudings wat uitgebeeld word in die verhale dien as 'n analogie wat in die verhale op 'n mikro vlak uitbeeld wat op 'n holistiese vlak in die werklikheid in Suid-Afrika gebeur het. Dit lewer dus kommentaar op die sosiale omstandighede van die 1970's.
a
Kyk mens na twee spesifieke verhale sien mens duidelik hoe die verhoudings tussen swart en wit uitgebeeld word.
a
In "Die Hotel" deur Karel Schoeman eskaleer 'n konflik in 'n onbekende land tot, met ’n ou verbrokkelende hotel iewers langs ’n markplein.  Hierdie verhaal steun sterk op die post-kolonialisme om as mileu te dien om die verhoudings tussen rasse uit te beeld. Mens vind 'n klomp Europese koloniste wat in hierdie land saam gekom het, alhoewel hulle hierdie land as onwoonbaar beskou. Hierdie inwoners van die hotel het 'n gevoel van verhewendheid oor die bevolking van die land en hulle stel nie belang in die omstandighede van die land waarin hulle is nie.  Met die verloop van die verhaal sluit die inwoners van die hotel hulself toe in die hotel en isoleer hulle hulself van die gebeure daar buite. Hulle verhouding met die bevolking is dus een waar hulle geen plig voel teenoor die inwoners van die gestileerde land nie. Hierdie is soortgelyk aan die verhoudings in post-koloniale Suid-Afrika waar die Europieers nie belang gestel het in die lot van die bevolking van die land nie. Hulle het eerder, soos die hotelbesoekers, net omgegee oor hul eie welsyn en rykdom. Die isolasie van die hotel inwoners kan ook vergelyk word met die apartheidsbeleid, hoe Afrikaners hulself wou isoleer, ook soos in die verhaal "Droogte".
a
In die verhaal deur Elsa Joubert, "Die sendeling se dood" draai die sentrale tema om die gebeure van waar 'n oorlede afgetrede sendeling behoort het aan 'n wit gemeente waar hulle geweier het om die kerk af te staan aan die sendinggemeente waar die sendeling jare gewerk het. As gevolg daarvan weier die sendinggemeente en sogenaamde "bruin" kerk om hulle deure oop te maak aan wit besoekers tydens die begrafnis van die sendeling.  Hierdie spanning simboliseer die spanning tussen verskillende rasse tydens die tyd, waar niemand mekaar wou tegemoet kom nie weens die onderdrukking wat deur die kleurling mense ervaar nie. 
a
Die post-koloniale skrywers raak dus deur hul werke betrokke by die sosio-politieke omstandighede en lewer  kommentaar deur na hierdie omstandighede te verwys. Asook na die ruimte waarin hulle karakters van hul verhale en hulself gevind word. Hulle literatuur wat betrokke raak kritiseer dus die sosio-politieke toestand. Verder, deur die skrywers se uitbeelding van die rasseverhoudings spreek hulle hul ontevredenheid uit oor die sosiale omstandighede van die land. Deur beide hierdie komponente in die post-koloniale skrywers se werke raak hulle betrokke by sosio-politieke omstandigehede, deur hulle mening daaroor deur hulle kortverhale uit te spreek.
a
Die vraag wat aanspreek gaan word is hoe geslagsgelykheid in die post-Apartheid demokratiese Suid-Afrika werklike vordering kan toon deur van ‘n meer algemene regsleer op ‘n praktiese vlak van gebruik te maak en hoe dit sal lei tot herstellende geregtigheid. Die vraagstuk sal  ge-illustreer word deur middel van ‘n literatuurstudie wat gevolglik ge-analiseer sal word deur te verwys na akademiese opinies en studies verwant aan hierdie vraagstuk. Hierdie vraagstuk word spesifiek in die konteks van die post-Apartheid en grondwetlike bestel van Suid-Afrika geplaas. Ek sal dus aantoon dat ten spyte van groot vordering wat gemaak is, daar steeds skreiende geslagsongelykheid bestaan en die reg meer kan en behoort te doen om hierdie ongelykheid te herstel en te verander.
a
Die doel van die navorsingstaak is om die agtergrond van geslagsongelykheid gedurende die afgelope 21 jaar te ondersoek deur spesifiek te kyk na die boek Nervous Conditions sowel as ander akademiese opinies oor die onderwerp en dan om te bepaal of ‘n mootnlike antwoord op hierdie kwessies bewerkstellig kan word deur ‘n algemene regsleer benadering wat gebruik word om herstellende geregtigheid te laat geskied.
a
Daar is steeds wesenlike ongelykheid in terme van geslag in Suid-Afrika wat aangespreek moet word. Deur ‘n meer insluitende en algemene regsleer van gebruik te maak kan hierdie probleme in geslagsongelykheid beter aangespreek word wat dan werklike en meer wesenlike vordering na vore sal bring. Dit word dus aangeneem en voorgestel dat die algemene regsleer benadering nie net holisties beter is vir die reg nie maar dat dit ‘n direkte voordeel inhou om geslagsongelykheid te verbeter in ons huidige konteks.
a
Die grondslag en eerste twee vrae wat gevra moet word is “Hoe het ons by hierdie stand van sake uitgekom?” en dan tweedens “Wat presies is die huidige stand van sake met betrekking tot geslagsongelykheid in Suid-Afrika?”
a
Daar moet dan egter die opeenvolgende vraag gevra word van “Kan ‘n algemene regsleer lei tot herstellende geregtigheid wat wesenlike vordering sal bring vir Suid-Afrika in geslagsongelykheid?”.  
a
Saam met hierdie vraag moet daar indien die bogenoemde vraag positief geantwoord word gevra word “Hoe gaan ‘n algemene regsleer saam met herstellende geregtigheid hierdie geslagsongelykhede op ‘n permanente basis regstel en ‘n voorkomende rol speel dat dit nie weer dieselfde ongelykheid ooit bereik nie?”
a
Om hierdie vrae egter te beantwoord word daar voorgestel dat daar na die feministiese regsteorieë noukeurig gekyk moet word terwyl die vraag deurlopende probeer antwoord word in die konteks van ‘n algemene regsleer benadering. 
a
Die feministiese regsteorieë behoort die agtergrond te kan skets vir die huidige toestand van geslagsongelykheid. Dit dui vir ons aan hoe die reg ‘n weerspieeling van die samelewing is en weens hierdie konteks daar steeds baie vordering getoon moet word in die reg om ongelykheid tussen geslagte reg te stel. Die feministiese regsteorieë sal alles in konteks geplaas word van die algemene regsleer waar daar ‘n veel breër benadering gevolg gaan word in terme van wat die reg alles behels. 
a
Geslagsongelykheid is deurdringend in Suid-Afrika en dit is ook die geval wanneer dit kom by sosio-ekonomiese regte van vrouens. Die rede om dus te ondersoek watter rol die algemene regsleer te speel het in die regstel van hierdie ongelykhede is deel van die breër strewe om dit te korrigeer,  nie net in Suid-Afrika nie maar ook in die wêreldwye perspektief.
a
Om die oorhoofse doelstelling van die navorsingsopdrag te bepaal moet daar egter eers gekyk word na die historiese agtergrond en hoe die situasie gekom het tot waar dit vandag is. Hier gaan daar spesifiek gekyk word na Barnett se Introduction to Feminist Jurisprudence om hierdie agtergrond te beskryf en konteks daaraan te gee. Alhoewel die rol van vrouens in die samelewing vir eeue reeds bespreek word is daar min vordering gemaak in terme van gelykheid tussen geslagte.
a
Net soos Barnett dit duidelik maak dat in werklikheid geslagsongelykheid deur die jare in ons geskiedenis saam met ons is, blyk dit ook duidelik uit literatuur dat hierdie probleme bestaan. Die boek Nervous Conditions deur Tsitsi Dengarembga beskryf die situasie perfek. Die boek speel af in die 1960’s en 1970’s in ‘n Afrika konteks waar dieselfde partriagale idees die dominante uitkyk van die samelewing is. Dit beskryf op ‘n persoonlike vlak die ingewikkeldhede vir en onderdrukking van vrouens weens die samelewing se aanvaarding van patriargie.
a
Dus met die beantwoording van hierdie eerste vraag word die grondslag gelê vir verdere ondersoek en kan die opvolgende vrae beantwoord word.
a
Handel hoofstuk 13 spesifiek oor geslagsongelykheid in die reg in besonder ten opsigte van die reg rondom gesondheid en die kwessies van geslags-gebaseerde geweld. Hierdie is die huidige situasie wat beskryf word in die hoofstuk. Sosio-ekonomiese ongelykhede is nie geslags neutral nie. Net soos oor die hele wêreld is vrouens in Suid-Afrika statisties in ‘n swakker posisie as die gemiddelde man. 
a
Die gestelde vraag word dus krities vasgestel deur literatuur sowel as akademiese opinies te ondersoek. Dit skets ‘n duidelike agtergrond vir die beantwoording van die holistiese kwessie van hoe om geslagsgelykheid te bevorder in die nuwe demokratiese bestel. 
a
Hierdie eerste twee vrae speel dus ‘n voorlopige rol in die vasstelling van twee belangrikke punte. Eerstens wat is die historiese agtergrond vir geslagsongelykheid en tweedens hoe hierdie historiese agtergrond gemanifesteer het in ons huideige samelewing. Sonder die beantwoording van die eerste twee vrae is die verdure vrae onmoontlik om te beantwoord. 
a
Om hierdie vraag te beantwoord word daar gekyk na Douzinas et al se Critical Jurisprudence : The Political Philosophy of Justice om die argumente vir ‘n algemene regsleer benadering te bestudeer. Hierdie argument wat pro-algemene regsleer is moet dan in die konteks van die algemene doel van die navorsingsvoorstel geplaas word. Dit behels dus dat die algemene regsleer benadering moet gebruik kan word om die breê geslagsongelykheid in Suid-Afrika reg te stel. Dieselfde geslagsongelykheid wat te vinde is Nervous Conditions. Dit sal gevolglik ‘n regverdige vergelyking wees om te tref tussen die situasie soos dit beskryf is in Nervous Conditions en hoe daardie situasie verbeter sou wees indien die regstelsel die algemene regsleer benadering gevolg het om ‘n herstellende rol te vervul.
a
‘n Belangrikke element in geslagsongelykheid in die post-Apartheid konteks van Suid-Afrika is kulturele oortuigings en die regspluralisme daaraan verbonde. Gelykheid is in die middel van ‘n konstante magstryd tussen die oortuigings van ouds en moderniteit. Om hierdie element te analiseer word daar gekyk na Botha se Equality, Plurality and Structural Power wat kyk na die rol wat regspluralisme speel in gelykheid en dan in besonder geslagsongelykheid.
a
Hierdie vraag gaan ondersoek word deur ‘n verskeidenheid van akademiese opinies krities te bestudeer en te bepaal hoe die algemene regsleer benadering oor die langtermyn voordelig is vir die ontwikkeling en verbetering van gelykheid tussen geslagte in die post-Apartheid samelewing van Suid-Afrika. In die beantwoording van hierdie vraag gaan daar hoofsaaklik gekyk word na Klare se Legal Culture and Transformative Constitutionalism en Boyd White se Justice in Tension : an Expression of Law and the Legal Mind. Hierdie tekste gaan bestudeer word en hul voorstelle in konteks gebring word met die kwessie van geslagsongelykheid om te bepaal hoe die algemene regsleer en die wegbeweeg van positivisme gaan lei tot die verbetering van gelykheid tussen geslagte.
a
Anders as ander navorsings metodes soos eksperimente en opnames gaan hierdie navrosingstudie die tipies literatuurstudie format volg. Die navorsingsopdrag behoort min of meer dieselfde format en uitleg te volg as wat reeds beskryf is. Dit behoort te begin met die literatuurstudie gevolg deur dit in die konteks te plaas van die oorhoofse vraag wat gevra word. Die hele navorsingstudie word dus in breë terme na gekyk. 
a
Gevolglik sal die eerste hoofstukke die historiese agtergrond skets sowel as die huidige situasie vasstel. Daarna sal die literatuurstudie volg wat dus kyk na hoe die geidentifiseerde problem ook in die verhaal self te vinde is. Die opeenvolgende hoofstukke sal begin met die analisering van relevante standpunte wat die akademiese tekste lig en die inkorporasie daarvan dat dit in die konteks van die oorhoofse vraag geplaas word. Die finale hoofstuk sal tot ‘n geondersteunde gevolgtrekking kom. Die verdure formaliteite soos die bibliografie volg daarop. 
a
Die term tydsraamwerk word eerder gebruik omdat dit onmoontlik is om al die moontlike struikelblokke te voorspel. Daar moet dus ruimte en tyd gelaat word vir hierdie moontlike en onvoorsiene gebeure. Die voorgestelde tydraamwerk is dus as volg
a
Die nasionale uitvoerende gesag wat ook somtyds na verwys word in die Verenigde State van Amerika(VSA) as die administrasie, is die tak van die regering wat verantwoordelik is vir die dag tot dag administrasie van die staat (Bondel, 2011). Die uitvoerende gesag saam met die wetgewende en regsprekende gesag maak deel van die drie takke van regering wat mag horisontaal skei en versprei. Hierdie skeiding van magte staan bekend as trias politica, en is deur Montesquieu beskryf in sy boek Espirit de Lois in 1748 (Price, 2011). Verder is daar ook die vertikale skeiding van magte tussen nasionale en provinsiale/streeks regerings wat mag desentraliseer.
a
In beide Suid-Afrika en die VSA vind mens hierdie twee asse van die skeiding van magte waar binne die uitvoerende gesag is. Die vraag ontstaan dus oor watter een van hierdie twee gesagte die meeste mag het. Dit is belangrik dat daar hier gekyk word na die posisie of instelling van die uitvoerende gesag en nie na die mililtêre of ekonomiese mag wat beide lande oor beskik nie. 
a
Deeglike vergelyking en duidelike kontrastering van die twee uitvoerende instellings van Suid-Afrika en die VSA sal aantoon watter een van hierdie gesagte die meeste mag het.
a
Suid-Afrika het 'n nuwe staatsvorm aangeneem na die grondwetlike onderhandelinge wat plaas gevind het by die Konvensie vir 'n Demokratiese(Kodesa) Suid-Afrika, waarin die staat 'n sterk unitêre grondslag behou het maar federale kenmerke deel was van die staatsvorm. Hierdie word uiteengesit in artikel 40(1) van die Grondwet van die Republiek van Suid-Afrika, waar die bestaan van nasionale, provinsiale en plaaslike regerings verseker word en dit gestel word dat hierdie vlakke van regering inter-afhanklik maar onderskeidelik is.  
a
Tydens Kodesa is 'n kompromie ondergaan tussen die twee grootste partye by die onderhandelings. Die Nasionale Party wou die sentrale mag van die nasionale regering beperk weens die vrees van die voorspelde oorwinning deur die "African National Congress"(ANC). Die ANC was ten gunste van provinsiale regerings wat saam met die nasionale regering werk om kapasiteit te vergroot en hulpbronne eweredig versprei. Hierdie vorm sou ook verseker dat die regering nader aan die mense is wat beter deelname tot gevolg sou hê. Die sentrale mag van die regering lê dus by die nasionale regering maar voorskrifte in die Grondwet wat twee vlakke van regering verseker het provinsies in staat gestel om deel te wees van die wetgewende gesag deur middel  van die Nasionale Raad van Provinsies en het provinsies afsonderlike en onafhanklike verantwoordelikhede gegee. Hierdie is die horisontale verspreiding van mag wat sentraal staan in federale stelsels. (United Nations Development Programme, 1999). Die mengsel van federale kenmerke in Suid-Afrika se sterk unitêre sisteem verminder wel die sentrale mag van die president en sy kabinet maar holisties bly die meeste mag by die uitvoerende gesag.
a
Federalisme was een die mees invloedryke politieke stelsels wat voortgespruit het uit die ontevredenheid met die "Articles of Confederation" en ook die fokus om die mag van die uitvoerende gesag te beperk.
a
Om die mag te beperk het die Amerikaanse grondwet die uitvoerende federale regering drie soorte mag gegee nl. : Gedeligeerde, geïmpliseerde en inherente magte. Hierdie magte is spesifiek tot nasionale belange en het dus nie toegelaat dat inmenging deur die uitvoerende in die state se funksies plaasvind nie. Die VSA het gevolglik 'n sterk federale grondslag maar met tyd het mag begin skuif na die uitvoerende gesag wat 'n unitêre kenmerk is.
a
Die tweeledigheid van die VSA se staatsvorm veroorsaak dat omdat die state so 'n groot rol speel, die burgers nader aan die regering voel en deelneem aan die besluit nemingsproses. Elke staat word deur twee senators verteenwoordig in die Kongres, dus laat hierdie verteenwoordiging toe dat die burgers deur verkiesings hulle verteenwoordiger kan kies om besluite in hulle belang te neem.
a
In beide die VSA en Suid-Afrika het die state/provinsies verteenwoordiging in die wetgewende gesag wat tot 'n mate die mag van die uitvoerende gesag oor daardie state/provinsies verminder. 
a
Die verskil kom in wanneer daar gekyk word na hoe die uitvoerende gesag besluite kan neem wat die state/provinsies raak. In Suid-Afrika mag die nasionale uitvoerende gesag intree en sekere wetgewing van provinsies verander of wegneem indien die bepalings van die grondwet dit toelaat. Provinsies in Suid-Afrika mag net wetgewing maak vir sake wat bylaag 4(Funksionele Gebied Van Konkurrente Nasionale En Provinsiale Wetgewende Bevoegdheid) en bylaag 5(Funksionele Gebiede Van Eksklusiewe Provinsiale Wetgewende Bevoegdheid) vervat is. Dus word die mag van die provinsies beperk wat kousaal die mag van die nasionale uitvoerende gesag uitbrei. Volgens artikel 100 mag die nasionale uitvoerende gesag inmeng by provinsies se sake indien die provinsie nie hul grondwetlike plig en verantwoordelikheid nakom nie, en indien die aksies van die provinsie nie in die beste belang van die land in geheel is nie (Grondwet van die Republiek van Suid-Afrika, 1996)
a
In Suid-Afrika is daar in die Minister of Home Affairs v Fourie - saak deur die Konstitutionele Hof bevind dat dit ongrondwetlik is om selfde geslag huwelike te verbied, en dat die nasionale wetgewer hierdie fout in die wetgewing moet regstel. Alle provinsies is gevolglik aan hierdie besluit onderhewig, ongeag hulle eie standpunt omdat daar meer mag lê op die nasionale vlak van gesag.
a